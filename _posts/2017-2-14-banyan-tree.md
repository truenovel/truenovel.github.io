---
layout: post
title: ବରଗଛ
description: BY RABINARAYAN BISWAL
image: assets/images/pic01.jpg
---

ପାହାନ୍ତା କୁହୁଡି, ହେମାଳ ପବନ, ଅଙ୍କା ବଙ୍କା ସରୁ ମାଟି ରାସ୍ତା ଉପରେ ଠାଏ ଠାଏ ଅନା ବାନା ଘାସ ର ଲହଡି |
ବେଶ୍ ଜୋର ଜୋର ପାଦ ପକେଇ ବାପା ଚଲିଥାନ୍ତି | ମୁଁ ଚାଲିଥାଏ ବାପାଙ୍କ ପଛରେ, ଅଳ୍ପ ବ୍ୟବଧାନ ରେ |
ରାସ୍ତା କଡ ର ଗହ ଗହ ଧାନ କେଣ୍ଡା ପରି ବାପା କହି ଚାଲିଥାନ୍ତି କେତେ କଥା - ଵିଲଙ୍କା ରାମାୟଣ ରେ ବଳି ଓ ସୁଗ୍ରୀବ ଙ୍କ ଯୁଦ୍ଧ, ଓଡିଶୀ ନୃତ୍ୟ ରେ ମଙ୍ଗଳାଚରଣ ଠୁ ଆରମ୍ଭ କରି ଅଶୋକ ଙ୍କ କାଳୀଂଗ ଆକ୍ରମଣ କଥା |
ମୁଁ ଶୁଣୁଥାଏ, ମଝିରେ ମଝିରେ ତାଳ ଦେଇ ହୁଁ ମାରୁଥାଏ | ଯଦିଓ କିଛି କିଛି କଥା ମୋତେ ଅମୋଦିତ କରୁଥାଏ, ଲକ୍ଷ ମୋର ଥାଏ ସାଧବ ବୋହୁ ଉପରେ | 
ଟୁକୁ ଟୁକୁ ହେଇ ସାଧବ ବୋହୁ ଯେତେବେଳ ମୋ ସାମ୍ନା ରେ ଚାଲିଯାଏ, ଅପା ର ଆକଟ ଓ ବାପାଙ୍କ ନାଲି ଆଖି ମୋ ଖିଆଲୀ ମନ କୁ ବାରମ୍ବାର ସଜାଡି ଦଉଥାଏ | 
ଏମିତି ହେଲା ପୁରା ଶରତ ଋତୁ ର ଛୁଟି ଦିନ ର ନିତ୍ୟକର୍ମ |